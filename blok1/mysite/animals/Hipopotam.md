---
layout: default
title: "Hipopotam"
---

# Hipopotam

## Opis

Z pozoru ciężkie i niezgrabne hipopotamy są niezwykle niebezpiecznymi zwierzętami, dzięki długim, groźnym kłom i niezwykle ostrym siekaczom. Długość ciała dorosłego hipopotama może sięgać nawet 4,5 metra, wysokość 1,5 metra, a masa nawet 4,5 tony. Jego ciało ma charakterystyczny beczkowaty kształt.

![Obrazek](https://afryka.biz.pl/wp-content/uploads/2019/02/hipopotam-1024x768.jpg)

## Informacje z Wikipedii

Hipopotam nilowy[3] (Hippopotamus amphibius) – gatunek dużego, przeważnie roślinożernego ssaka, należącego do rodziny hipopotamowatych (Hippopotamidae), w obrębie której wyróżnia się dwa współcześnie żyjące gatunki (drugim jest dużo mniejszy hipopotam karłowaty). Hipopotam nilowy jest jedynym żyjącym przedstawicielem rodzaju Hippopotamus. Nazwa gatunku pochodzi z języka starogreckiego i oznacza „koń rzeczny” (ἱπποπόταμος).

Zasiedlają rzeki i jeziora w Afryce na południe od Sahary do 2000 m n.p.m. Hipopotamowate to jedyna rodzina rzędu parzystokopytnych prowadząca ziemnowodny tryb życia. W ciągu dnia najczęściej pozostają w wodzie; aktywne dopiero o zmierzchu i nocą, skubią wtedy trawę na łąkach w pobliżu wody, zjadają także rośliny wodne. W poszukiwaniu pożywienia potrafią zapuszczać się do 8 km w głąb lądu. Przebywają w stadach składających się z dominującego samca i podlegających mu samic w liczbie od 10 do 40 osobników. Samce bronią i przewodzą terytorium obejmujące pewien odcinek rzeki i na nim gromadzą swój harem. Na lądzie hipopotamy są raczej indywidualistami i nie przejawiają instynktu terytorialnego. Rozmnażanie i poród odbywa się w wodzie. Samica po ośmiomiesięcznej ciąży rodzi jedno młode. Młode ssie matkę przez okres 1 roku, również pod wodą.

Pomimo fizycznych podobieństw do świń i innych znanych parzystokopytnych, ich najbliżsi żyjący krewni to walenie – wieloryby, morświny, delfiny itp. Wspólny przodek wielorybów i hipopotamów oddzielił się od innych parzystokopytnych około 60 milionów lat temu. Najstarsze znane skamieniałości hipopotamów z rodzaju Kenyapotamus, pochodzą sprzed 16 milionów lat, odnaleziono je w Afryce.

## Informacje dodatkowe

- **Domena**: eukarionty
- **Królestwo**: zwierzęta
- **Typ**: strunowce
- **Podtyp**: kręgowce
- **Gromada**: ssaki
- **Podgromada**: żyworodne
- **Infragromada**: łożyskowce
- **Rząd**: parzystokopytne
- **Podrząd**: Whippomorpha
- **Infrarząd**: Ancodonta
- **Rodzina**: hipopotamowate
- **Rodzaj**: hipopotam
- **Gatunek**: hipopotam nilowy

## Film na YouTube

<iframe width="560" height="315" src="https://www.youtube.com/embed/6vYX3nMRUqM" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

[Czytaj więcej na Wikipedii](https://pl.wikipedia.org/wiki/Hipopotam_nilowy)
