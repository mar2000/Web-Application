<!doctype html>
<html>
  <head>
    <meta charset="utf-8">
    <title>Hipopotam</title>
  </head>
  <body>
    <h1 id="hipopotam">Hipopotam</h1>

<h2 id="opis">Opis</h2>

<p>Z pozoru ciężkie i niezgrabne hipopotamy są niezwykle niebezpiecznymi zwierzętami, dzięki długim, groźnym kłom i niezwykle ostrym siekaczom. Długość ciała dorosłego hipopotama może sięgać nawet 4,5 metra, wysokość 1,5 metra, a masa nawet 4,5 tony. Jego ciało ma charakterystyczny beczkowaty kształt.</p>

<p><img src="https://afryka.biz.pl/wp-content/uploads/2019/02/hipopotam-1024x768.jpg" alt="Obrazek" /></p>

<h2 id="informacje-z-wikipedii">Informacje z Wikipedii</h2>

<p>Hipopotam nilowy[3] (Hippopotamus amphibius) – gatunek dużego, przeważnie roślinożernego ssaka, należącego do rodziny hipopotamowatych (Hippopotamidae), w obrębie której wyróżnia się dwa współcześnie żyjące gatunki (drugim jest dużo mniejszy hipopotam karłowaty). Hipopotam nilowy jest jedynym żyjącym przedstawicielem rodzaju Hippopotamus. Nazwa gatunku pochodzi z języka starogreckiego i oznacza „koń rzeczny” (ἱπποπόταμος).</p>

<p>Zasiedlają rzeki i jeziora w Afryce na południe od Sahary do 2000 m n.p.m. Hipopotamowate to jedyna rodzina rzędu parzystokopytnych prowadząca ziemnowodny tryb życia. W ciągu dnia najczęściej pozostają w wodzie; aktywne dopiero o zmierzchu i nocą, skubią wtedy trawę na łąkach w pobliżu wody, zjadają także rośliny wodne. W poszukiwaniu pożywienia potrafią zapuszczać się do 8 km w głąb lądu. Przebywają w stadach składających się z dominującego samca i podlegających mu samic w liczbie od 10 do 40 osobników. Samce bronią i przewodzą terytorium obejmujące pewien odcinek rzeki i na nim gromadzą swój harem. Na lądzie hipopotamy są raczej indywidualistami i nie przejawiają instynktu terytorialnego. Rozmnażanie i poród odbywa się w wodzie. Samica po ośmiomiesięcznej ciąży rodzi jedno młode. Młode ssie matkę przez okres 1 roku, również pod wodą.</p>

<p>Pomimo fizycznych podobieństw do świń i innych znanych parzystokopytnych, ich najbliżsi żyjący krewni to walenie – wieloryby, morświny, delfiny itp. Wspólny przodek wielorybów i hipopotamów oddzielił się od innych parzystokopytnych około 60 milionów lat temu. Najstarsze znane skamieniałości hipopotamów z rodzaju Kenyapotamus, pochodzą sprzed 16 milionów lat, odnaleziono je w Afryce.</p>

<h2 id="informacje-dodatkowe">Informacje dodatkowe</h2>

<ul>
  <li><strong>Domena</strong>: eukarionty</li>
  <li><strong>Królestwo</strong>: zwierzęta</li>
  <li><strong>Typ</strong>: strunowce</li>
  <li><strong>Podtyp</strong>: kręgowce</li>
  <li><strong>Gromada</strong>: ssaki</li>
  <li><strong>Podgromada</strong>: żyworodne</li>
  <li><strong>Infragromada</strong>: łożyskowce</li>
  <li><strong>Rząd</strong>: parzystokopytne</li>
  <li><strong>Podrząd</strong>: Whippomorpha</li>
  <li><strong>Infrarząd</strong>: Ancodonta</li>
  <li><strong>Rodzina</strong>: hipopotamowate</li>
  <li><strong>Rodzaj</strong>: hipopotam</li>
  <li><strong>Gatunek</strong>: hipopotam nilowy</li>
</ul>

<h2 id="film-na-youtube">Film na YouTube</h2>

<iframe width="560" height="315" src="https://www.youtube.com/embed/6vYX3nMRUqM" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen=""></iframe>

<p><a href="https://pl.wikipedia.org/wiki/Hipopotam_nilowy">Czytaj więcej na Wikipedii</a></p>

  </body>
</html>

